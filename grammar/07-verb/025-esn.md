# Esamasis atliktinis laikas (Present Perfect Tense)

## A. Apibrėžimas

Present Perfect laikas žymi veiksmą, kuris įvyko (ar vyko) prieš kalbamąjį momentą, bet svarbu ne pats laikas, o rezultatas dabartyje.  

Lietuvių kalboje dažnai verčiamas: **esu (pa)daręs, esi (pa)daręs, yra (pa)daręs...**, bet gali būti verčiamas ir būtąja, ir net esamąja forma.

**Pavyzdžiai:**
- *Have you read "Catcher in the Rye"?* – *Ar skaitei „Rugiuose prie bedugnės“?*  
- *Some fool has let the cat in.* – *Kažkoks kvailys įleido katiną.*  
- *Look! You have dropped something from your pocket.* – *Žiūrėk! Kažką išmetei iš kišenės.*  
- *The lift has broken down.* – *Liftas sugedo (ir dabar neveikia).*

---

## B. Palyginimas su Simple Past

### 1. Laiko aplinkybės
- **Simple Past** su praeitį žyminčiomis aplinkybėmis:  
  yesterday, last week, last year, two days ago, in 1985, in the 19th century

- **Present Perfect** su dabartį žyminčiomis aplinkybėmis:  
  just, already, lately, yet

**Pavyzdžiai:**
- *Did you see him yesterday?* – *Ar vakar ji matei?*  
- *He went out just a second ago.* – *Jis tik prieš sekundę išėjo.*  
- *I never liked sweets when I was a child.* – *Aš niekada nemėgau saldainių, kai buvau maža.*  

- *Have you seen him lately?* – *Ar matei jį pastaruoju metu?*  
- *He has just gone out.* – *Jis ką tik išėjo.*  
- *I have never liked sweets.* – *Aš niekada nemėgau saldainių (iki dabar).*

---

### 2. Klausimai

- Su **When...? What time...?** vartojamas tik **Simple Past**.  
  *When did you see them?* – *Kada juos matei?*  
  *What time did they arrive?* – *Kurią valandą jie atvažiavo?*

- Su **Who...?** (kai klausiama, kas padarė, atliko, sukūrė) – tik **Simple Past**.  
  *Who painted this picture?* – *Kas piešė šį paveikslą?*  

- Kitais atvejais galimi abu laikai:  
  *Who has read this book?* – *Kas yra skaitęs šią knygą?*  
  *Who has ever learnt English?* – *Kas yra mokęsis anglų kalbos?*

---

### 3. Laiko aplinkybės šiandienos ribose

Su **today, this morning, this afternoon, this week, this month, this year** vartojimas priklauso nuo to, ar laikotarpis jau pasibaigęs.

- Iki pietų (rytas nepasibaigęs):  
  *Tom has rung up three times this morning.* – *Tomas skambino tris kartus šį rytą.*  

- Po pietų (rytas jau pasibaigęs):  
  *Tom rang up three times this morning.* – *Tomas skambino tris kartus šį rytą.*

---

### 4. Istoriniai įvykiai

Tik **Simple Past**:  
- *Shakespeare wrote "Hamlet".* – *Šekspyras parašė „Hamletą“.*  
- *The Chinese invented printing.* – *Kinai išrado knygų spausdinimą.*  

---

### 5. Rezultato aktualumas dabar

- **Present Perfect** – kai rezultatas svarbus dabar:  
  *I’ve washed the car.* (It’s clean.) – *Aš nuploviau mašiną (ji dabar švari).*  
  *Tom has broken his arm.* – *Tomas susilaužė ranką (ji dar sugipsuota).*  

- **Simple Past** – kai tik faktas praeityje:  
  *I washed the car.* (It may be dirty again.) – *Aš nuploviau mašiną (bet ji jau gali būti purvina).*  
  *Tom broke his arm.* – *Tomas susilaužė ranką (ji jau sugijo).*

---

### 6. Veiksmas tęsiasi iki dabar

- **Present Perfect** vartojamas, kai veiksmas prasidėjo praeityje ir tęsiasi iki dabar:  
  *He has lived here all his life.* – *Jis čia gyvena visą gyvenimą.*  

- **Simple Past** vartojamas, kai veiksmas jau pasibaigė:  
  *He lived here all his life.* – *Jis čia gyveno visą gyvenimą (bet dabar nebėra).*

---

### 7. Su veiksmažodžiais *hear, know, understand, believe*

Dažniausiai vartojamas **Simple Past**:  
- *Did you know that he was going to be married?* – *Ar žinojai, kad jis rengiasi vesti?*  
- *Sorry! I didn’t understand your last words.* – *Atsiprašau, nesupratau jūsų žodžių.*  

---

### 8. Pokalbiai

Dažnai pokalbis pradedamas **Present Perfect**, bet tęsiamas **Simple Past**:

- *Where have you been? – I’ve been to the cinema. – What did you see? – "Amadeus". – Did you like it?*  
  *Kur buvai? – Kino. – Ką žiūrėjai? – „Amadėjų“. – Patiko?*  

---

## Santrauka

- **Simple Past** – kai yra aiški praeities aplinkybė (yesterday, last year, in 1985 ir pan.) arba kalbama apie istorinius faktus.  
- **Present Perfect** – kai veiksmas turi ryšį su dabartimi: rezultatas jaučiamas dabar, veiksmas tęsiasi iki dabar, arba vartojami žodžiai *just, already, yet, lately, ever, never*.

## F. Simple Past ir Present Perfect vartojimas su **for** ir **since**

### 1. Su „for“ + laikotarpis

- Jei veiksmas tęsėsi nurodytą laiką ir **tebesitęsia dabar** → vartojamas **Present Perfect**.  
- Jei veiksmas vyko tam tikrą laiką praeityje, bet dabar jau nebevyksta → vartojamas **Simple Past**.

**Pavyzdžiai:**
- *He has been in the army for two years.* – *Jis tarnauja kariuomenėje jau dveji metai.*  
- *He was in the army for two years.* – *Jis tarnavo kariuomenėje dvejus metus.*  

- *I’ve worn glasses for ten years.* – *Aš nešioju akinius dešimt metų.*  
- *I wore glasses for ten years.* – *Aš nešiojau akinius dešimt metų.*  

- *How long have you been here? – I’ve been here six years.*  
  *Kaip seniai jūs jau čia? – Aš čia jau šešeri metai.*  

- *How long were you there? – I was there six months.*  
  *Kaip ilgai jūs ten buvote? – Aš ten buvau šešis mėnesius.*  

---

### 2. Su „since“ + pradinis taškas

Present Perfect vartojamas, kai veiksmas prasidėjo praeityje ir tęsiasi iki dabar.

**Pavyzdžiai:**
- *I’ve been here since two o’clock.* – *Aš čia jau nuo antros valandos.*  
- *I haven’t seen Tom since Monday.* – *Tomo nemačiau nuo pirmadienio.*  
- *She has worked here since 1990.* – *Ji čia dirba nuo 1990 metų.*  
- *I haven’t eaten since breakfast.* – *Aš nevalgęs nuo pusryčių.*  
- *Where have you been since I last saw you?* – *Kur jūs buvote nuo to laiko, kai jus paskutinį kartą mačiau?*  
- *I’ve known her since we were children.* – *Aš ją pažįstu nuo vaikystės.*  
 
