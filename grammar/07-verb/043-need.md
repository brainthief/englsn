# Need

Veiksmažodis *need* reiškia „reikėti“. Jis vartojamas trijuose sintaksiniuose modeliuose:

---

## 1. Need + daiktavardis (papildinys)

- **I need a dictionary.**  
  Man reikia žodyno.  

---

## 2. Need + to + bendratis

- **I need to consult a dictionary.**  
  Man reikia pažiūrėti į žodyną.  

---

## 3. Need + bendratis (be dalelytės *to*)  

- **I need not tell you that the work is dangerous.**  
  Man nereikia tau sakyti, kad darbas pavojingas.  

---

### Vartojimas pirmuose dviejuose modeliuose (kaip paprasto veiksmažodžio)

- Turi visus laikus (išskyrus Continuous).  
- Simple Present trečiojo asmens vienaskaita turi galūnę *-s*.  
- Klausiamoji ir neigiamoji formos sudaromos su pagalbiniu *do (does)*.  

Pavyzdžiai:  
- **Do you need a dictionary?** – Ar jums reikia žodyno?  
- **I don’t need a dictionary.** – Man nereikia žodyno.  
- **My brother needs a dictionary.** – Mano broliui reikia žodyno.  
- **My brother does not need a dictionary.** – Mano broliui nereikia žodyno.  

---

### Vartojimas trečiajame modelyje (kaip modalinio veiksmažodžio)

- Turi tik Simple Present laiką.  
- Vienaskaitos trečias asmuo neturi galūnės *-s*.  
- Klausiamoji ir neigiamoji formos sudaromos be pagalbinio *do*.  

Pavyzdžiai:  
- **He needn’t do anything.** – Jam nieko nereikia daryti.  
- **You need never worry about money.** – Jums niekada nereikia rūpintis dėl pinigų.  
- **I needn’t say any more.** – Man nieko daugiau nereikia sakyti.  
- **Need I say more?** – Ar reikia man dar ką nors sakyti?  

> **Svarbu:** modalinis *need* vartojamas tik neigiamuose ir klausiamuosiuose sakiniuose.  
> Teigiamuose sakiniuose nevartojamas.  

---

### Modalinis ir nemodalinis *need*

- **I needn’t say any more = I don’t need to say any more**  
  (reiškia tą patį – „man nereikia daugiau sakyti“).  

---

### Needn’t + Perfect bendratis (be *to*)

Reiškia, kad veiksmas buvo atliktas, bet jo nereikėjo atlikti.

- **You needn’t have watered the flowers, for it is going to rain.**  
  Nebuvo reikalo laistyti gėles, nes vis tiek lis.  

- **I need not have worried.**  
  Nebuvo reikalo man taip rūpintis (be reikalo rūpinausi).  
