# Modaliniai veiksmažodžiai (Modal Verbs)

---

## Apibrėžimas

Modaliniai veiksmažodžiai išreiškia tam tikrą požiūrį į veiksmą ar būseną.  
Jie visada vartojami su kito veiksmažodžio bendratimi ir pažymi, kad bendratimi išreikštas veiksmas yra:

- **leidžiamas**  
  *You can hang your coat on the back of a chair.*  
  → Gali pasikabinti švarką ant kėdės atkalės.

- **privalomas**  
  *You must come home before midnight.*  
  → Privalai pareiti namo prieš dvyliktą.

- **neprivalomas**  
  *You don’t have to sign this paper.*  
  → To dokumento tau pasirašyti nereikia.  
  *You needn’t sign this paper.*  
  → Tau nereikia pasirašyti šio dokumento.

- **draudžiamas**  
  *You can’t turn right here.*  
  → Į dešinę čia sukti negalima.  
  *You mustn’t talk about Ron like this.*  
  → Nekalbėk taip apie Roną.

- **pageidautinas**  
  *You should try to be on time.*  
  → Reikėtų tau pasistengti ateiti laiku.  
  *We ought to tidy up before we go home.*  
  → Reikėtų mums čia aptvarkyti prieš einant namo.

- **tikėtinas**  
  *He may be still at school at this time.*  
  → Šiuo metu jis dar gali būti mokykloje.

- **tikrai vykstantis (įvykęs)**  
  *They must be very happy.*  
  → Jie tikriausiai labai laimingi.

- **pajėgus įvykdyti**  
  *The doctors are doing all that they can.*  
  → Gydytojai daro viską, ką gali.

---

## Dažniausi modaliniai veiksmažodžiai

- **can** – gali  
- **may** – gali  
- **must** – privalo, turi  
- **ought (to)** – derėtų, privalėtų  
- **should** – derėtų, privalėtų  
- **need** – reikėti  

---

## Pagrindinės ypatybės

1. **Vartojami tik kartu su bendratimi** (be dalelytės *to*, išskyrus *ought*).  

   *I can answer the question.* → Aš galiu atsakyti į šį klausimą.  
   *You must answer the question.* → Tu privalai atsakyti į šį klausimą.  
   *You should answer the question.* → Tau derėtų atsakyti į šį klausimą.  
   *You needn’t answer the question.* → Tau nereikia atsakyti į šį klausimą.  

2. **Patys modaliniai veiksmažodžiai neturi bendraties** (išskyrus *to need*).  
   Jei reikia pavartoti bendratį, vartojami kiti panašios reikšmės veiksmažodžiai:  

   *I can drive a car.* → Aš moku vairuoti mašiną.  
   *I’d like to be able to drive a car.* → Aš norėčiau mokėti vairuoti mašiną.  

3. **Modaliniai veiksmažodžiai neturi visų laikų**.  
   Kai kurie turi tik **Simple Present**, kai kurie dar ir **Simple Past**.  

   | Simple Present | Simple Past |
   |----------------|-------------|
   | can            | could       |
   | may            | might       |
   | must           | –           |
   | should         | –           |
   | ought          | –           |
   | need           | needed      |

4. **Trūkstamuose laikuose** jie pakeičiami kitais panašios reikšmės veiksmažodžiais.  

   *Now children must go to school five days a week.  
   When I was a child, we had to go to school six days a week.*  
   → Dabar vaikai turi eiti į mokyklą penkias dienas per savaitę. Kai aš buvau mažas, mes turėjome eiti į mokyklą šešias dienas per savaitę.  

   *He cannot speak English, but I am sure next year he’ll be able to speak it fluently.*  
   → Jis nemoka kalbėti angliškai, bet esu tikras, kad kitais metais jis kalbės laisvai.  

5. **Klausimo ir neiginio formos** sudaromos be pagalbinio veiksmažodžio.  
   Trečiajame asmenyje neturi galūnės *-s*.  

   *He can speak French.* → Jis moka kalbėti prancūziškai.  
   *He cannot speak French.* → Jis nemoka kalbėti prancūziškai.  
   *Can he speak French?* → Ar jis moka kalbėti prancūziškai?  
