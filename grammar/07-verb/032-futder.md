# Laikų derinimas. Future-in-the-Past laikai

Laikų derinimo taisyklės taikomos sudėtiniams prijungiamiesiems sakiniams, kai pagrindinio sakinio tarinys yra pavartotas būtuoju laiku.  
Būtin­ybė derinti laikus dažniausiai iškyla netiesioginėje kalboje.  

---

## 1. Veiksmažodžių laikų derinimas

Jei pagrindiniame sakinyje veiksmažodis pavartotas vienu iš būtojo laiku, šalutiniame sakinyje veiksmažodis taip pat turi būti pavartotas būtuoju laiku.  

**Pavyzdžiai:**

- *He thinks that I am working.* – Jis mano, kad aš dirbu.  
- *He thought that I was working.* – Jis manė, kad aš dirbu.  

- *He says that he is going to stay at home.* – Jis sako, kad pasiliks namuose.  
- *He said that he was going to stay at home.* – Jis pasakė, kad pasiliks namuose.  

- *He sees that he has made a mistake.* – Jis mato, kad padarė klaidą.  
- *He saw that he had made a mistake.* – Jis pamatė, kad padarė klaidą.  

- *He does all that is necessary.* – Jis daro visa, kas būtina.  
- *He did all that was necessary.* – Jis darė visa, kas būtina.  

---

## 2. Kai veiksmas įvyko anksčiau

Jei šalutinio sakinio veiksmas įvyko anksčiau negu pagrindinio sakinio būtas veiksmas, jis reiškiamas **Past Perfect** laiku.

**Pavyzdžiai:**

- *He said he was ill.* – Jis pasakė, kad serga.  
- *He said he had been ill.* – Jis pasakė, kad sirgo.  

- *He did not want to agree he was wrong.* – Jis nenorėjo pripažinti, kad klysta.  
- *He did not want to agree he had been wrong.* – Jis nenorėjo pripažinti, kad klydo.  

- *He insisted he did not know.* – Jis tvirtino, kad nežino.  
- *He insisted he had not known.* – Jis tvirtino, kad nežinojo.  

---

## 3. Future-in-the-Past laikai

Jei pagrindiniame sakinyje veiksmažodis pavartotas būtuoju laiku, šalutiniame sakinyje būsimojo veiksmo negalima reikšti **Future** laikais.  
Tokiu atveju vartojami **Future-in-the-Past** laikai, sudaromi pagalbinius žodžius *shall/will* pakeičiant *should/would*.  

| Future             | Future-in-the-Past      |
|--------------------|--------------------------|
| he will ask        | he would ask            |
| he will be asking  | he would be asking      |
| he will have asked | he would have asked     |

---

## Pavyzdžiai

- *I hope I shall/will be in time.* – Aš tikiuosi, kad būsiu laiku.  
- *I hoped I should/would be in time.* – Aš tikėjausi, kad būsiu laiku.  

- *I know he will get up early.* – Žinau, kad jis atsikels anksti.  
- *I knew he would get up early.* – Žinojau, kad jis atsikels anksti.  

- *He thinks he will be lying on the beach this time tomorrow.* – Jis mano, kad tokiu metu rytoj gulės pliaže.  
- *He thought he would be lying on the beach at that time the next day.* – Jis manė, kad kitą dieną tokiu metu gulės pliaže.  

---

📌 Daugiau apie laikų derinimą žr. skyriuje **Netiesioginė kalba**.
