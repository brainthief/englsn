# Ought (to)

Po *ought* bendratis vartojama su dalelyte *to*. Neigiamoji forma gali būti trumpinama:  
**ought not to = oughtn’t to**.

*Ought* reikšmė labai panaši į modalinio *should* reikšmę, todėl ir į lietuvių kalbą jie abu verčiami tais pačiais veiksmažodžiais „turėtų“, „privalėtų“, „derėtų“.

- **You ought to see a dentist.**  
  Tau reikėtų nueiti pas dantistą.  

- **They oughtn’t to let their dog run on the road.**  
  Jiems nereikėtų leisti šuniui lakstyti po gatvę.  

- **Drivers ought to be more careful.**  
  Vairuotojai privalėtų būti atsargesni.  

- **“Ought I to write and say thank you?”**  
  „Ar man derėtų parašyti ir padėkoti?“  

- **“Yes, I think you ought to.”**  
  „Man atrodo, derėtų.“  

- **Such things ought not to be allowed.**  
  Tokie dalykai neturėtų būti leidžiami.  

---

## Ought + to + Perfect bendratis

Reiškia, kad veiksmas turėjo, privalėjo įvykti, bet neįvyko  
(panašią reikšmę turi ir *should + Perfect bendratis*).

- **She ought to have been more careful.**  
  Reikėjo jai būti atsargesnei.  

- **She ought to have been a teacher.**  
  Jai reikėjo būti mokytoja.  

- **They ought to have stopped at the traffic lights.**  
  Jie turėjo sustoti prieš šviesoforą.  

---

## Ought not + to + Perfect bendratis

Reiškia, kad veiksmas neturėjo, neprivalėjo įvykti, bet įvyko  
(panašią reikšmę turi ir *shouldn’t + Perfect bendratis*).

- **I ought not to have come here.**  
  Man nereikėjo čia ateiti.  
