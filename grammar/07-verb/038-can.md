# Veiksmažodis *can*

---

## A. Veiksmažodžio *can* formos

Veiksmažodis *can* turi dvi pagrindines formas:

- **can** – Simple Present forma „galiu, gali, galime“ ir pan.  
  Britų anglų kalboje *cannot* rašoma kartu.

- **could** – turi dvi reikšmes:  
  1. **Simple Past** reikšmė: „galėjau, galėjai, galėjo“ ir t. t.  
     - *I couldn’t come last week.* → Aš negalėjau ateiti praeitą savaitę.  
  2. **Tariamosios nuosakos** reikšmė: „galėčiau, galėtum, galėtų“ ir t. t.  
     - *Could I borrow your dictionary?* → Ar galėčiau pasiskolinti tavo žodyną?

Kitose laikų formose *can* pakeičiamas išsireiškimais: **to be able to**, **to be allowed to** ir pan.

---

## B. Veiksmažodžio *can* reikšmės

### 1. Gebėjimas, mokėjimas, pajėgumas
*Can* reiškia „gali, moka, sugeba, pajėgia“.

- *I cannot lift that case.* → Aš negaliu pakelti šito lagamino.  
- *I can speak German.* → Aš moku kalbėti vokiškai.  
- *I could speak German when I was five.* → Aš mokėjau kalbėti vokiškai, kai man buvo penkeri.  

⚠️ Junginiuose su veiksmažodžiais *see, hear, feel, smell* modalinis *can* į lietuvių kalbą paprastai neverčiamas:  
- *Can you see Henry over there?* → Ar matai ten Henrį?  
- *I cannot hear what he’s saying.* → Aš negirdžiu, ką jis sako.  
- *When I got off the train, I could smell the sea.* → Išlipęs iš traukinio, pajutau jūros kvapą.  

Kitais atvejais vartojama frazė **to be able to**:  
- *I haven’t been able to find my passport.* → Aš negalėjau rasti savo paso.  
- *I’ll not be able to come to the party on Saturday.* → Aš negalėsiu ateiti į pobūvį šeštadienį.  

**Could + Perfect Infinitive** reiškia, kad kas nors galėjo įvykti, bet neįvyko:  
- *I could have lent you the money. Why didn’t you ask me?* → Aš tau galėjau paskolinti pinigų. Kodėl neprašėi?  
- *You could have told me.* → Galėjai man pasakyti.  

---

### 2. Galimybė

*Can* taip pat reiškia „galėti“ galimybės prasme.  
- *He can be very unpleasant at times.* → Kartais jis gali būti labai nemalonus.  
- *He could be very unpleasant at times.* → Kartais jis būdavo labai nemalonus.  
- *Can we meet again tomorrow?* → Gal galim vėl susitikti rytoj?  
- *Could we meet again tomorrow?* → Gal galėtume vėl susitikti rytoj?  

**Could + Perfect Infinitive** rodo, kad galimybė buvo, bet ji neįvyko:  
- *You were stupid to go skiing there – you could have broken your leg.* → Kvailas, kad ten ėjai slidinėti, galėjai nusilaužti koją.  

---

### 3. Tikimybė

*Can* ir *could* gali reikšti tikimybę. Į lietuvių kalbą verčiama:  
- „gali būti, kad...“  
- „galimas dalykas, kad...“  
- „negalima, kad...“ (neiginiuose).  

**Pavyzdžiai:**
- *I wonder where Tom is – He could be in the library.* → Įdomu, kur Tomas? – Galimas dalykas, jis bibliotekoje.  
- *He could be waiting for us at the bus stop.* → Galbūt jis laukia mūsų autobuso stotelėje.  
- *She could be driving the car herself.* → Galimas dalykas, ji vairuoja pati.  

Forma *can* vartojama tik klausiamuosiuose arba neigiamuosiuose sakiniuose:  
- *Can it be true?* → Ar gali būti, kad tai tiesa?  
- *It can’t be true.* → Negali būti, kad tai tiesa.  

**Tikimybė praeityje** reiškiama su *could + Perfect Infinitive*:  
- *He could have heard about it from Jane.* → Galimas dalykas, jis apie tai sužinojo iš Džeinės.  
- *But Tom couldn’t have seen Jane last month.* → Bet Tomas negalėjo matyti Džeinės praeitą mėnesį.  

---

### 4. Leidimas

*Can* taip pat gali reikšti leidimą: „galėti, leisti“.

**Pavyzdžiai:**
- *Tell him he can use my phone.* → Pasakyk, kad jis gali naudotis mano telefonu.  
- *You can take only two books home with you.* → Galima išsinešti namo tik dvi knygas.  
- *I could leave the office as soon as I finished.* → Aš galėdavau išeiti namo, kai tik baigdavau.  

Šia prasme *can/could* vartojami:  
- **Klausiant leidimo**:  
  - *Can/Could I ask you something?* → Ar galėčiau jus kai ko paklausti?  
  - *Yes, of course you can.* → Žinoma, galite.  

- **Siūlant paslaugą**:  
  - *Can I carry your bag?* → Galiu panešti jūsų krepšį?  
  - *Could I give you dinner one of these days?* → Ar galėčiau pakviesti jus pietų kurią dieną?  

Kitais laikais leidimo reikšmė reiškiama su:  
- *be allowed to*  
- *have permission to*  

**Pavyzdžiai:**
- *I will have permission to see her tomorrow = I will be allowed to see her.* → Rytoj aš gausiu leidimą ją aplankyti.  
- *He has always been allowed to do what he liked.* → Jam visada buvo leidžiama daryti ką tik nori.  
