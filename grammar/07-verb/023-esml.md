# Esamųjų laikų reiškimas ir vartojimas

Pagal reikšmę, ypač lietuvių kalbos požiūriu, anglų kalboje yra tik du tikri esamieji laikai: **Simple Present (Present Indefinite)** ir **Present Continuous**.

**Present Perfect** ir **Present Perfect Continuous** laikai tik pagal formą besąlygiškai priklauso esamiesiems. Pagal reikšmę jie užima tarpinę padėtį tarp esamųjų laikų, nes yra susiję ir su praeitimi, ir su dabartimi.

---

## A. Esamasis tęstinis laikas (Present Continuous Tense)

### 1. Veiksmas vykstantis kalbamuoju momentu

- *What are you doing here?*  
  *Ką tu čia veiki?*

- *Hurry up! We’re all waiting for you.*  
  *Paskubėk! Mes visi tavęs laukiame.*

- *Where are the boys?*  
  *Kur berniukai?*

- *They are playing football.*  
  *Jie žaidžia futbolą.*

---

### 2. Veiksmas artimoje ateityje

- *Where are you going for your summer holidays this year?*  
  *Kur vykstate vasaros atostogų šiais metais?*

- *Peter is coming for dinner today.*  
  *Petras šiandien ateina pietų.*

- *Are you doing anything tomorrow afternoon?*  
  *Tu ką nors veiksi rytoj po pietų?*

---

### 3. Pasikartojantis, erzinantis veiksmas

Su prieveiksmiais **always, forever, constantly, continuously**.

- *I am always losing my umbrella.*  
  *Aš amžinai pametu savo lietparštį.*

- *He is always asking the same question.*  
  *Jis nuolat klausinėja to paties.*

- *I’m always forgetting people’s names.*  
  *Aš vis pamirštu vardus ir pavardes.*

---

### 4. Veiksmažodžiai, kurie paprastai nevartojami Continuous formoje

#### a) Reiškiantys jausmus
hate, fear, respect, wish, love, like, want ir t.t.

#### b) Proto veikla
agree, believe, know, mean, remember, recognize, suppose, understand

#### c) Pojūčiai
feel, hear, see, smell, notice

⚠️ Šie veiksmažodžiai su modaliniu **can** gali būti vartojami esamajam momentui reikšti:

- *Can you see the blackboard?* – *Matai lentą?*  
- *I can feel something crawling up my leg.* – *Juntu, kaip kažkas ropoja man per koją.*  
- *Can you feel smoke?* – *Užuodi dūmus?*

#### d) Kiti
appear, belong, contain, depend, look, possess, seem

---

### 5. Kai kurios reikšmės leidžia Continuous vartoseną

#### think
- Reikšmė *manyti*: Continuous nevartojamas.  
  *I think you are right.* – *Manau, kad jūs teisus.*

- Reikšmė *galvoti*: Continuous vartojamas.  
  *What are you thinking about?* – *Apie ką mąstai?*

#### feel
- *jausti*: dažniausiai ne Continuous.  
  *I feel he won’t come.* – *Jaučiu, kad jis neateis.*

- *jaustis*: galima Continuous.  
  *I feel fine / I’m feeling fine.* – *Jaučiuosi puikiai.*  

#### look
- *atrodyti (daiktas)*: ne Continuous.  
  *That cake looks fine.* – *Tas pyragas atrodo skanus.*

- *atrodyti (žmogus)*: Continuous galimas.  
  *You are looking very unhappy.* – *Tu atrodai labai nusiminęs.*

#### smell
- *užuosti, kvepėti*: ne Continuous.  
  *I smell gas.* – *Aš užuodžiu dujas.*  
  *That cake smells good.* – *Tas pyragas skaniai kvepia.*

- *uostyti*: Continuous galimas.  
  *Why are you smelling the meat?* – *Kodėl uostai mėsą?*

---

## B. Paprastasis esamasis (Simple Present)

### Pagrindinė reikšmė
Žymi įprastinius, pasikartojančius arba nuolatinius veiksmus.  
Dažnai vartojami laiko prieveiksmiai: **always, never, often, sometimes, usually, generally, every week/month, on Mondays, twice a year**.

- *The Earth goes round the Sun.* – *Žemė sukasi aplink Saulę.*  
- *In Britain most of the shops close at 5.30 p.m.* – *Britanijoje dauguma parduotuvių užsidaro 17.30.*  
- *I get up at 8 o’clock every morning.* – *Aš keliuosi 8 valandą ryto.*  

---

## C. Simple Present ir Present Continuous palyginimas

### (a) Veiksmas vykstantis dabar vs įprastas

**Present Continuous**  
- *The kettle is boiling. Can you turn it off?* – *Arbatinukas verda. Ar negali išjungti?*  
- *Listen to those people. What language are they speaking?* – *Paklausyk! Kokia kalba jie kalba?*

**Simple Present**  
- *Water boils at 100 degrees Celsius.* – *Vanduo verda esant 100°C.*  
- *Excuse me, do you speak English?* – *Atsiprašau, ar jūs kalbate angliškai?*

---

### (b) Laikinas procesas vs nuolatinis procesas

**Present Continuous**  
- *I’m living with some friends until I can find a flat.* – *Aš gyvenu su draugais, kol susirasiu butą.*  
- *My father isn’t working at the moment. He is writing a textbook.* – *Mano tėvas dabar nedirba. Jis rašo vadovėlį.*

**Simple Present**  
- *My parents live in Vilnius.* – *Mano tėvai gyvena Vilniuje.*  
- *My father works in a primary school.* – *Mano tėvas dirba pradinėje mokykloje.*
