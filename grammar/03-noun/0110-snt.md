# Daiktavardžių sintaksinis vartojimas

Ir anglų, ir lietuvių kalboje daiktavardis atlieka panašias funkcijas.  
Daiktavardis gali eiti:

---

## A. Sakinio funkcijos

### 1. Veiksniu  
(tada jis yra prieš veiksmažodį)

- *The teacher has come.* → Mokytoja atėjo.  
- *The wind is very strong.* → Vėjas labai stiprus.  

---

### 2. Vardine tarinio dalimi  
(tada jis yra po veiksmažodžio-jungties *be*, *become*, ir pan.)

- *Tom is a teacher.* → Tomas – mokytojas.  
- *They became great friends.* → Jie tapo dideliais draugais.  

---

### 3. Tiesioginiu papildiniu  
(tada jis yra po veiksmažodžio)

- *Do you like fish?* → Ar mėgsti žuvį?  
- *I don’t understand the question.* → Aš nesuprantu klausimo.  

---

### 4. Netiesioginiu papildiniu  
(tada jis yra po veiksmažodžio, o po jo eina tiesioginis papildinys, arba vartojamas su prielinksniais **to**, **for**, rečiau **at**)

- *I bought my sister a book.* → Aš nupirkau sesei knygą.  
- *I bought a book for my sister.* → Aš nupirkau seseriai knygą.  
- *He is speaking to his friend.* → Jis kalbasi su draugu.  
- *He is looking at the picture.* → Jis žiūri į paveikslą.  

---

### 5. Aplinkybėmis  
(tada daiktavardis vartojamas su įvairiais prielinksniais)

- *He was sitting on the sofa.* → Jis sėdėjo ant sofos.  
- *He went to the river.* → Jis nuėjo prie upės.  
- *I’ll come in the morning.* → Aš ateisiu ryte.  

---

## B. Daiktavardžių junginiai

### 1. Daiktavardis + daiktavardis

Anglų kalboje gana laisvai galima vartoti du ar daugiau daiktavardžių vieną šalia kito. Tokiuose junginiuose daiktavardis iš kairės eina pažyminiu.  

Lietuvių kalboje jis verčiamas:
- kilmininku,  
- arba būdvardžiu su priesagomis **-inis, -iškas**,  
- kartais sudurtiniu daiktavardžiu.  

**Pavyzdžiai:**

- *Here’s my telephone number.* → Štai mano telefono numeris.  
- *Have you brought your grammar books?* → Ar atsinešėte gramatikos vadovėlius?  
- *I’ll give him a science fiction book as a present.* → Aš jam padovanosiu mokslinės fantastikos knygą.  
- *He is our best football player.* → Jis mūsų geriausias futbolininkas.  

---

**Iš trijų daiktavardžių** (pvz., *a cowboy, a film, a festival* arba *a door, the front, a key*) galima sudaryti junginius:

- *a cowboy film* → kaubojiškas filmas  
- *a film festival* → kino festivalis  
- *a cowboy film festival* → kaubojiškų filmų festivalis  
- *a door key* → durų raktas  
- *the front door* → paradinės durys  
- *the front door key* → paradinių durų raktas  

---

### 2. Skirtinga daiktavardžių seka

Atkreipkite dėmesį, kad tų pačių daiktavardžių vertimas gali skirtis pagal jų seką:

- *an animal farm* → gyvulių ferma  
- *a farm animal* → naminis gyvulys  

- *a dog house* → šuns būda  
- *a house dog* → kambarinis šuo  

- *a horror night* → siaubo naktis  
- *night horror* → nakties siaubas  

- *sugar cane* → cukranendrė  
- *cane sugar* → cukranendrių cukrus  

- *a street corner* → gatvės kampas  
- *a corner house* → kampinis namas  

- *a potato field* → bulvių laukas  
- *a field mouse* → laukinė pelė  

---

### 3. Daiktavardis + daiktavardis ~ daiktavardis + of + daiktavardis

Dažnai junginys *daiktavardis + daiktavardis* yra sinonimiškas junginiui *daiktavardis + of + daiktavardis*.

- *a collection of stamps* = *a stamp collection* → pašto ženklų kolekcija  
- *stories of adventure* = *adventure stories* → nuotykių apsakymai  
- *the University of Vilnius* = *Vilnius University* → Vilniaus universitetas  

⚠️ Tačiau ne visada junginys su **of** yra lygiareikšmis junginiui be prielinksnio.  
Jei vienas iš daiktavardžių reiškia indą ar talpą, junginys turi **skirtingą reikšmę**:

- *a tea cup* → arbatinis puodelis  
- *a cup of tea* → puodelis arbatos  

- *a milk bottle* → butelis pienui  
- *a bottle of milk* → butelis pieno  

- *a potato bag* → bulvinis maišas  
- *a bag of potatoes* → maišas bulvių  
