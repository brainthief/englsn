# Lietuvių kalbos linksnių atitikmenys anglų kalboje

Tai, ką lietuviškai pasakome vartodami linksnius, anglų kalboje dažniausiai reiškiame daiktavardžiais su įvairiais prielinksniai.

---

## A. Kilmininkas

Lietuvių kalbos **kilmininką** angliškai galima reikšti:
- savybiniu linksniu,
- prielinksniu **of**,
- daiktavardžiu, pavartotu kaip pažyminys.

- *the President’s speech* → prezidento kalba  
- *the delegation’s arrival* → delegacijos atvykimas  
- *the roof of the church* → bažnyčios stogas  
- *the Republic of Lithuania* → Lietuvos Respublika  
- *the Queen of England* → Anglijos karalienė  
- *a piece of cake* → gabaliukas pyrago  

- *the car door* → automobilio durelės  
- *a music school teacher* → muzikos mokyklos mokytoja  
- *a geography lesson* → geografijos pamoka  

---

## B. Naudininkas

Lietuvių kalbos **naudininką** galima reikšti prielinksniais **to** ir **for**.

- *They sent $5 to Mr. Smith.* → Jie pasiuntė ponui Smitui 5 dolerius.  
- *She said nothing to her parents.* → Ji nieko tėvams nepasakė.  
- *I bought a book for James.* → Aš nupirkau Džeimsui knygą.  

---

## C. Galininkas

Lietuvių kalbos **galininką** anglų kalboje dažniausiai atitinka daiktavardis be jokio prielinksnio, pavartotas kaip tiesioginis papildinys.

- *I bought a book for James.* → Aš nupirkau Džeimsui knygą.  
- *I saw two films last week.* → Aš mačiau du filmus praeitą savaitę.  

---

## D. Įnagininkas

Lietuvių kalbos **įnagininką** dažnai atitinka daiktavardis su prielinksniais **by** ir **with**.

- *a girl with black hair* → mergaitė juodais plaukais  
- *to write with a pencil* → rašyti pieštuku  
- *to go by bus* → važiuoti autobusu  
- *He was poisoned by mushrooms.* → Jis apsinuodijo grybais.  

---

## E. Vietininkas

Vietininko reikšmė dažnai perteikiama daiktavardžiu su prielinksniais **in** ir **at**.

- *My father is at work.* → Mano tėvas darbe.  
- *Paris is in France.* → Paryžius Prancūzijoje.  
