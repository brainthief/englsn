# Savybinio linksnio reikšmės ir sinonimika

## A

### 1
Daiktavardis, pavartotas savybiniu linksniu, dažniausiai eina pažyminiu ir žymi, kam priklauso arba su kuo susijęs daiktas.

- *my sister’s boots* – mano sesers batai  
- *the dog’s head* – šuns galva  

### 2
Kai savybinis linksnis vartojamas vienas, be kito daiktavardžio, ir prieš jį eina prielinksnis **at** arba **to**, jis žymi vietą, kurioje kas nors gyvena arba dirba.

- *We met at Ann’s.* – Mes susitikome pas Onutę.  
- *We had lunch at Bill’s.* – Mes pietavome pas Bilį.  
- *You can buy it at the baker’s.* – Jūs tai galite nusipirkti duonos parduotuvėje.  
- *He’s going to the dentist’s.* – Jis eina pas dantistą.  

---

## B

Savybinį linksnį dažnai galima pakeisti junginiu **of + daiktavardis** arba tuo pačiu daiktavardžiu be apostrofo ir galūnės **’s**.

- *the town’s centre*  
- *the centre of the town*  
- *the town centre* → miesto centras  

- *the child’s voice*  
- *the voice of a child* → vaiko balsas  

- *a summer’s day* / *a summer day* → vasaros diena  
- *a winter’s day* / *a winter day* → žiemos diena  

Tačiau tik:  
- *a spring day* → pavasario diena  
- *an autumn day* → rudens diena  

---

## C

Žodžiai, einantys prieš savybinį linksnį, pažymi tą daiktavardį, kuris pavartotas savybiniu linksniu.  

- *old father’s shoes* → seno tėvo batai  
- *father’s old shoes* → seni tėvo batai  

---

## Papildomi pavyzdžiai

- *my new friend’s house* → mano naujojo draugo namas  
- *my friend’s new house* → mano draugo naujas namas  

- *the other student’s book* → kito studento knyga  
- *the student’s other book* → studento kita knyga  

- *my youngest sister’s son* → mano jauniausios sesers sūnus  
- *my sister’s youngest son* → mano sesers jauniausias sūnus  

---

## Pastaba

Dėl šios ypatybės kartais savybinio linksnio negalima vartoti ir jį reikia keisti junginiu **of + daiktavardis**.  
Pavyzdžiui:  
- *šios studentų knygos* gali būti verčiama tik *these books of the students*,  
nes *these students’ books* reikštų „šių studentų knygos“.
