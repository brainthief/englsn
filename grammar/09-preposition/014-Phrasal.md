# Fraziniai veiksmažodžiai (Phrasal Verbs)

Daugelis prielinksnių ir prieveiksmių, kurie forma dažnai sutampa su prielinksniais, jungiasi su trumpais paprastaisiais veiksmažodžiais, keičia jų reikšmę ir sudaro vadinamuosius frazinius veiksmažodžius (*phrasal verbs*). Tam tikra prasme fraziniai veiksmažodžiai primena lietuvių kalbos priešdėlinius veiksmažodžius.

---

## Reikšmės skirtumai

Frazinio veiksmažodžio reikšmė gali šiek tiek skirtis nuo paprastojo veiksmažodžio reikšmės.  

Pvz.:  
- *drink* – „gerti“,  
- *drink up* – „išgerti“,  
- *come* – „ateiti“,  
- *come out* – „pasirodyti, išlįsti (apie saulę, mėnulį, žvaigždes)“,  
- *call* – „šaukti“,  
- *call off* – „atšaukti“,  
- *go* – „eiti“,  
- *go back* – „grįžti“ ir t. t.

**Pavyzdžiai:**
- *Drink your milk.* – „Gerk savo pieną.“  
- *Drink up your milk.* – „Išgerk savo pieną.“  
- *I heard her calling me.* – „Aš išgirdau ją šaukiančią mane.“  
- *The competition was called off.* – „Konkursą atšaukė.“

---

## Visiškai kitokia reikšmė

Kartais frazinio veiksmažodžio reikšmė būna visiškai kitokia nei paprastojo veiksmažodžio.  

Pvz.:  
- *make* – „daryti“,  
- *make for* – „pasukti, eiti link“,  
- *take* – „imti“,  
- *take in* – „apgauti“,  
- *run* – „bėgti“,  
- *run down* – „kritikuoti“.

**Pavyzdžiai:**
- *Who made this kite?* – „Kas padarė šitą aitvarą?“  
- *She made for the door.* – „Ji pasuko į duris.“  
- *I’ll take this book home.* – „Aš pasiimsiu šitą knygą namo.“  
- *I’m sorry, you are all so easy to take in.* – „Labai atsiprašau, bet jus visus taip lengva apgauti.“  
- *I can run a mile in five minutes.* – „Aš galiu nubėgti mylią per penkias minutes.“  
- *She is always running her husband down in public.* – „Ji amžinai kritikuoja savo vyrą prie žmonių.“

---

## Kelių reikšmių turintys fraziniai veiksmažodžiai

Tas pats frazinis veiksmažodis gali turėti kelias reikšmes.  

Pvz., *take in* gali reikšti:  

1. **‘imti nuomininkus’**  
   - *She adds to her income by taking in students.* – „Ji prisiduria prie savo pajamų, nuomodama kambarį studentams.“

2. **‘imti darbą į namus’**  
   - *She takes in washing to supplement her pension.* – „Ji ima skalbinius į namus ir taip prisiduria prie pensijos.“

3. **‘įimti, įsiūti’**  
   - *The dress needs taking in a little at the waist.* – „Suknelę reikia truputį įimti per liemenį.“

4. **‘apimti, įeiti’**  
   - *The new town takes in three former villages.* – „Naujasis miestas apima tris buvusius kaimus.“

5. **‘pastebėti’**  
   - *Her eyes were taking in nothing but the telephone.* – „Ji nieko nepastebėjo, tik telefoną.“

6. **‘suvokti’**  
   - *I had to read the letter twice before I could take it all in.* – „Man reikėjo du kartus perskaityti laišką, kol aš viską supratau.“

7. **‘apgauti’**  
   - *The teacher was completely taken in by my excuses.* – „Mokytoja visiškai patikėjo mano išgalvotomis priežastimis.“

---

## Frazinių veiksmažodžių įvairovė

Tas pats paprastasis veiksmažodis gali jungtis su keliais prielinksniais ar prieveiksmiais ir sudaryti skirtingus frazinius veiksmažodžius:  

- *turn against sb.* – „atsisukti prieš ką nors, būti priešiškam“  
- *turn away from sth.* – „nusisukti nuo ko nors“  
- *turn back* – „pasukti atgal“  
- *turn down sth.* – „atmesti, nepriimti“  
- *turn in* – „eiti miegoti“  
- *turn sth. in* – „įteikti, paduoti“  
- *turn inside out* – „išversti (pvz., drabužį)“  
- *turn into* – „pavirsti“  
- *turn off* – „išjungti“  
- *turn on* – „įjungti“  
- *turn out* – „pasirodyti“ ir t. t.

---

## Sinonimiški vienžodžiai

Labai dažnai fraziniai veiksmažodžiai turi sinonimišką vieną žodį:

- *take in* = *deceive* – „apgauti“  
- *come in* = *enter* – „įeiti“  
- *turn out* = *appear* – „pasirodyti“  
- *put by* = *save* – „taupyti“  
- *pass away* = *die* – „mirti“

---

## Vartojimo ypatumai

Fraziniai veiksmažodžiai dažnesni šnekamojoje kalboje.  

Jų vartosena sudėtingesnė, nes prieveiksminė dalis gali būti vartojama:  
(a) prieš papildinį ir po jo,  
(b) tik prieš papildinį,  
(c) tik po papildinio.  

Tai yra kalbos ypatumai, kuriuos paaiškinti kartais būna labai sunku.  

Todėl frazinių veiksmažodžių vartosena besimokančiajam anglų kalbos yra kietas riešutas, ir visada patariama naudotis žodynais. Anglijoje leidžiami specialūs frazinių veiksmažodžių žodynai.

---

## Patikslinimai / Pastabos
- Visi pavyzdžiai ir paaiškinimai yra teisingi.  
- Reikėtų atkreipti dėmesį, kad fraziniai veiksmažodžiai yra ypač dažni britų ir amerikiečių kasdienėje kalboje, todėl jų mokymasis itin svarbus.  
- Kai kurie sinonimai (*take in = deceive*) vartojami labiau formalioje kalboje, todėl mokantis reikia atskirti, kur labiau tinka šnekamojoje, o kur rašytinėje kalboje.

