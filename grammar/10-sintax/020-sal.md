# Šalutiniai priežasties aplinkybės sakiniai

Šalutiniai priežasties aplinkybės sakiniai jungiami prie pagrindinio šiais jungtukais:  
**as, since, because, for**.  

⚠ Pastaba: jungtukai **as** ir **since** gali turėti ir laiko reikšmę (žr. šalutinius laiko aplinkybių sakinius).

---

## Pavyzdžiai

- *“Why did you do it?” – “Because I was angry.”*  
  „Kodėl tu taip padarei?“ – „Todėl, kad užpykau.“

- *I can’t see you this weekend because I’m going away.*  
  „Negaliu su tavim susitikti šį savaitgalį, nes išvykstu.“

- *As it was getting late, I decided to go home.*  
  „Kadangi darėsi jau vėlu, nusprendžiau eiti namo.“

- *I bought myself a dictionary as I felt I couldn’t keep borrowing Anne’s.*  
  „Aš nusipirkau žodyną, nes negalėjau visą laiką skolintis iš Onutės.“

- *Since we’ve got a few minutes, let’s have a cup of coffee.*  
  „Kadangi mes turime dar kelias minutes, išgerkime kavos puodelį.“

---

## Jungtukas *for*

Šalutiniai priežasties aplinkybės sakiniai su jungtuku **for** (panašiai kaip lietuvių kalbos „nes“) visuomet eina tik po pagrindinio sakinio.  

Prieš jungtuką **for** visada dedamas kablelis.

**Pavyzdžiai:**
- *She remained silent, for her heart was heavy.*  
  „Ji tylėjo, nes buvo prislėgta.“

- *They were surprised to see him, for he had never been there at ten o’clock.*  
  „Jie nustebo jį pamatę, nes buvo jau dešimt valandų, o jis ten dar niekad nebūdavo.“

---

## Patikslinimai / Pastabos
- **because** – stipriausia priežasties išraiška (aiški ir konkreti priežastis).  
- **as / since** – vartojami, kai priežastis yra akivaizdi arba antraeilė.  
- **for** – knyginis stilius, retesnis šnekamojoje kalboje, vartojamas tik po pagrindinio sakinio.  
- Lietuvių kalboje dažnai galima versti „nes“, „kadangi“, „todėl, kad“.  

