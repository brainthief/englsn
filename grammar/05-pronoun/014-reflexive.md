# Sangrąžiniai įvardžiai (Reflexive Pronouns)

## 1. Formos

Pirmojo ir antrojo asmens sangrąžiniai įvardžiai sudaromi iš savybinių įvardžių, vienaskaitoje pridedant priesagą **-self**, daugiskaitoje – **-selves**.  
Trečiojo asmens savybiniai įvardžiai sudaromi iš asmeninių įvardžių objektinio linksnio.

| Vienaskaita   | Daugiskaita   |
|---------------|---------------|
| myself        | ourselves     |
| yourself      | yourselves    |
| himself       | themselves    |
| herself       |               |
| itself        |               |

⚠️ Atkreipkite dėmesį: yra du antrojo asmens sangrąžiniai įvardžiai:  
- **yourself** (kai kreipiamasi į vieną asmenį)  
- **yourselves** (kai kreipiamasi į kelis asmenis)  

**Pavyzdys:**
- *I always tell my son: “Ask yourself first if you can pay for it”.* – Aš visuomet sakau sūnui: „Pirma paklausk savęs, ar gali užsimokėti“.  
- *I always tell my sons: “Ask yourselves if you can pay for it”.* – Aš visuomet sakau sūnums: „Pirma paklauskite savęs, ar galite užsimokėti“.  

---

## 2. Vertimas į lietuvių kalbą

### (a) Įvardžiai *savęs, sau, save, savimi, savaime*
- *She looked at herself in the mirror.* – Ji pa(si)žiūrėjo į save veidrodyje.  
- *I’ll pay for myself.* – Aš už save sumokėsiu.  
- *Don’t blame yourself for it.* – Nekaltink savęs dėl šito.  

---

### (b) Sangrąžinė veiksmažodžio priesaga **-si**
- *I cut myself.* – Aš įsipjoviau.  
- *Be careful, don’t hurt yourselves.* – Atsargiai, neįsiskaudykite.  
- *Go and wash yourself, Tom.* – Eik praustis, Tomai.  
- *Quick, hide yourselves!* – Greitai, slėpkitės!  

---

### (c) Įvardžiai *pats, pati*
- *Ann herself opened the door.* – Pati Onutė atidarė duris.  
- *Ann opened the door herself.* – Onutė pati atidarė duris.  
- *I spoke to the headmaster myself.* – Aš pats kalbėjau su direktorium.  
- *I spoke to the headmaster himself.* – Aš kalbėjau su pačiu direktorium.  
- *We’ll do it ourselves.* – Mes padarysime tai patys.  

---

### (d) Su prielinksniu *(all) by*
Reiškia „pats vienas, be kitų pagalbos“.

- *I don’t think I’ll be able to do it (all) by myself.* – Manau, pati viena aš negalėsiu šito padaryti.  
- *Did you put those shelves up (all) by yourself?* – Ar tu pakabinai tas lentynas pats vienas?  

---

## Pastaba
Reflexive pronouns gali turėti dvi funkcijas:
1. **Tikrieji sangrąžiniai** (kai veiksmas grįžta į subjektą).  
2. **Emphatic (pabrėžiamieji)** – vartojami pabrėžti, kad veiksmą atliko būtent tas asmuo pats.
