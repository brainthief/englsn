# Savybiniai įvardžiai (Possessive Pronouns)

## 1. Formos

Anglų kalboje savybiniai įvardžiai turi dvi formas: **paprastąją** ir **absoliučiąją**.

- **Paprastieji savybiniai įvardžiai** (vartojami prieš daiktavardį):  
  *my, your, his, her, its, our, your, their*  

- **Absoliutieji savybiniai įvardžiai** (vartojami be daiktavardžio):  
  *mine, yours, his, hers, its, ours, yours, theirs*  

---

### Paprastieji savybiniai įvardžiai

- *These are my books.* – Tai mano knygos.  
- *Those are her books.* – Ten jos knygos.  

### Absoliutieji savybiniai įvardžiai

- *These books are mine.* – Šios knygos mano.  
- *Those books are hers.* – Anos knygos – jos.  
- *Your composition is better than mine.* – Tavo rašinys geresnis už mano.  
- *“Whose book is it?” – “It’s mine.”* – „Kieno ši knyga?“ – „Mano“.  
- *You are using my pen. Where is yours?* – Tu rašai mano plunksnakočiu. Kur tavasi?  
- *“Who gave it to you?” – “A friend of mine.”* – „Kas tau jį davė?“ – „Vienas mano draugas“.  

---

## 2. Įvardis „savo“

Anglų kalboje nėra savybinio įvardžio, kuris visiškai atitiktų lietuvių kalbos „savo“.  
Todėl reikia išmokti taisyklingai vartoti *my, his, her, their* ir kt.

**Pavyzdžiai:**
- *Where did I put my gloves?* – Kur aš padėjau savo pirštines?  
- *Where did he put his gloves?* – Kur jis padėjo savo pirštines?  
- *Where did you put your gloves?* – Kur jūs padėjote savo pirštines?  
- *Where did she put her gloves?* – Kur ji padėjo savo pirštines?  

---

## 3. Kūno dalys, drabužiai ir asmens daiktai

Kalbant apie žmogaus kūno dalis, drabužius ar kitus jam priklausančius daiktus, anglų kalboje daug dažniau nei lietuvių vartojami savybiniai įvardžiai.

**Pavyzdžiai:**
- *She took off her gloves.* – Ji nusimovė pirštines.  
- *She shook her head.* – Ji papurtė galvą.  
- *She put her hand into her pocket.* – Ji įsikišo ranką į kišenę.  

---

## 4. Svarbi pastaba: „its“ ir „it’s“

- **its** – savybinis įvardis, NIEKADA nerašomas su apostrofu.  
  - *A happy dog wags its tail.* – Laimingas šuo vizgina uodegą.  
  - *This tree doesn’t drop its leaves in autumn.* – Šis medis nemeta lapų rudenį.  

- **it’s** = *it is* arba *it has*  
  - *It’s cold.* – Šalta.  
  - *I like the book. It’s very interesting.* – Man patinka knyga. Ji labai įdomi.  
  - *It’s been very interesting.* – Buvo labai įdomu.  
