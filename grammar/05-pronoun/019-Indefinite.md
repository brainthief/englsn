# Indefinite Pronouns  
*Nežymimieji įvardžiai*

---

## A. **Some**

Įvardis **some** turi keletą reikšmių:

### 1. Teigiamuose sakiniuose
Prieš daiktavardžių daugiskaitą ir prieš neskaičiuotinius daiktavardžius **some** reiškia tam tikrą tiksliai nenurodytą skaičių ar kiekį.  
Dažnai vartojamas po veiksmažodžių *want, would like, need, have (got), there is/there are*.  
Į lietuvių kalbą gali būti neverčiamas arba verčiamas: *keletas, keli, šiek tiek*.

- I've got **some good jazz records**.  
  *Aš turiu (keletą) gerų džiazo muzikos plokštelių.*  

- I need **some paper**.  
  *Man reikia (šiek tiek) popieriaus.*  

- I've got **some important things** to tell you.  
  *Turiu tau pasakyti kelis svarbius dalykus.*  

- I'd like **some more sugar**.  
  *Norėčiau dar cukraus.*  

---

### 2. Prieš skaičiuotinių daiktavardžių vienaskaitą
**Some** reiškia *koks nors* arba *kažkoks*.

- There’s **some girl** at the door asking for you.  
  *Kažkokia mergaitė prie durų klausia tavęs.*  

- She works as an engineer in **some factory**.  
  *Ji dirba inžiniere kažkokiame fabrike.*  

---

### 3. Klausiamuosiuose sakiniuose
**Some** vartojamas, kai laukiama teigiamo atsakymo arba norima paskatinti žmogų atsakyti teigiamai.

- Would you have **some more tea**?  
  *Gal dar arbatos?*  

- Could I have **some water**, please?  
  *Ar negalėčiau atsigerti vandens?*  

---

### 4. Su „of“
**Some of** reiškia tam tikrą kiekio ar skaičiaus dalį.  
Po **some of** daiktavardis vartojamas su žymimuoju artikeliu, įvardžiu ar savybiniu įvardžiu.

- **Some of these rules** are very difficult.  
  *Kai kurios šios taisyklės labai sunkios.*  

- Have **some of my ice cream**.  
  *Paragauk truputį mano ledų.*  

---

### 5. Pastaba
Reikia atsiminti, kad **some** yra determinantas, todėl negalima sakyti:  
❌ *Some my records*  
✔ *Some of my records* arba *Some records of mine*.  

---

## B. **Any**

### 1. Kaip „some“, bet klausiamuose ir neigiamuose sakiniuose
**Any** vartojamas prieš daiktavardžių daugiskaitą ir neskaičiuotinius daiktavardžius ta pačia reikšme kaip ir **some**, tik dažniausiai klausiamuosiuose ir neigiamuose sakiniuose.

- I need **some envelopes**. Have you got **any**?  
  *Man reikia vokų. Gal turite jų?*  

- Sorry, I haven’t got **any envelopes**.  
  *Gaila, bet vokų aš neturiu.*  

Klausiamieji:  
- Do you like animals? – Have you got **any animals**?  
  *Ar tu myli gyvūlius? / Ar laikote gyvulių?*  

---

### 2. Su neigiamais žodžiais
**Any** taip pat vartojamas su žodžiais *never, without, hardly* ir pan.

- You never give me **any help**.  
  *Tu man niekada nepadedi.*  

- You can do it without **any trouble**.  
  *Jūs tai galite padaryti be jokio vargo.*  

---

### 3. Pastaba
Negalima vartoti **any** su **no**, nes abu yra determinantai.  
❌ *There are no any books on the shelf.*  
✔ *There are not any books on the shelf.*  
✔ *There are no books on the shelf.*  

---

### 4. Teigiamuose sakiniuose
**Any** reiškia *bet koks, bet kuris*.

- Come and see me **any time**.  
  *Ateik pas mane bet kuriuo metu.*  

- Take **any book**.  
  *Pasiimk bet kurią knygą.*  

- Think of a number, **any number** you like.  
  *Sugalvok skaičių, bet kokį skaičių, koks tau patinka.*  

## C. Something / Anything / Somebody / Anybody / Someone / Anyone

### 1. Pagrindinė taisyklė
- Įvardžiai su antruoju dėmeniu **-thing** (*something, anything*) vartojami, kalbant apie daiktus.  
- Įvardžiai su antruoju dėmeniu **-body** arba **-one** (*somebody, anybody, someone, anyone*) vartojami, kalbant apie žmones.  

Įvardžiai su pirmuoju dėmeniu **some-** (*something, somebody, someone*) vartojami teigiamuose sakiniuose.  
Įvardžiai su pirmuoju dėmeniu **any-** (*anything, anybody, anyone*) vartojami klausiamuosiuose ir neigiamuosiuose sakiniuose.  

|                  | Teigiamuosiuose sakiniuose | Klausiamuosiuose ir neigiamuosiuose sakiniuose |
|------------------|-----------------------------|------------------------------------------------|
| Kalbant apie daiktus | **something**                | **anything**                                   |
| Kalbant apie žmones  | **somebody, someone**        | **anybody, anyone**                            |

👉 Į lietuvių kalbą verčiami kaip: *kažkas, kas nors*.  

#### Pavyzdžiai
- There was **something** in the box.  
  *Kažkas buvo dėžutėje.*  

- **Somebody / someone** will be at home.  
  *Kas nors bus namuose.*  

- Was there **anything** in the box?  
  *Ar buvo kas nors dėžutėje?*  

- Will **anybody / anyone** be at home?  
  *Ar bus kas nors namuose?*  

- There wasn’t **anything** in the box.  
  *Dėžutėje nieko nebuvo.*  

- I haven’t told **anybody / anyone** about it.  
  *Aš niekam apie tai nesakiau.*  

---

### 2. Teigiamuose sakiniuose
Kai **anything, anybody, anyone** pavartoti teigiamuose sakiniuose, jie reiškia *bet kas*.  

- **Anyone** can tell you this.  
  *Bet kas tau gali tai pasakyti.*  

- I’ll drink **anything**.  
  *Aš gersiu bet ką.*  

---

### 3. Skirtumas tarp „somebody / someone“ ir „anybody / anyone“
Reikšmės skirtumo tarp **somebody** ir **someone** nėra, taip pat tarp **anybody** ir **anyone**.  
Tačiau **prielinksniu** galima vartoti tik **someone** ir **anyone**.

- Could **someone of you** fetch me some chalk?  
  *Gal kuris iš jūsų galėtų atnešti kreidos?*  

- **Anyone of us** can do it.  
  *Bet kuris iš mūsų gali tai padaryti.*  


## D. One

### 1. Kaip pakaitalas
Įvardis **one** (dgs. *ones*) vartojamas kaip pakaitalas vietoj jau kartą pavartoto skaičiuotinio daiktavardžio.  

- I’m looking for a house. I’d like **one** with a garden.  
  *Aš ieškau namo. Norėčiau su sodu.*  

- Hard beds are healthier than soft **ones**.  
  *Kietos lovos sveikiau negu minkštos.*  

Kai **one** turi pažyminį (pvz., būdvardį), jis gali būti vartojamas su artikeliu ar kitu determinantu.  

- “I’d like a pound of apples, please.” – “Which **ones**?” – “The red **ones**.”  
  *„Norėčiau svaro obuolių.“ – „Kurių?“ – „Raudonųjų.“*  

- “Could I have an apple, please?” – “Which **one**?” – “Any red **one**.”  
  *„Norėčiau obuolio.“ – „Kurio?“ – „Bet kurio raudono.“*  

---

### 2. Kaip beasmenis įvardis
**One** taip pat vartojamas kaip beasmenis įvardis, kalbant apskritai apie žmones.  
Tokie sakiniai verčiami į lietuvių kalbą beasmeniu sakiniu.  

- **One** can eat well here.  
  *Čia galima gerai pavalgyti.*  

- **One** can’t make an omelette without breaking eggs.  
  *Negalima išsikepti kiaušinienės nesudaužius kiaušinių.*  

- He talks to **one** like a schoolmaster.  
  *Jis kalba su žmogumi kaip mokytojas.*  

---

### 3. Savybinė forma ir sangrąžinė forma
Įvardis **one** turi savybinę formą **one’s** (*savo paties*) ir sangrąžinę formą **oneself**.  
Šios formos dažnai vartojamos žodynuose kaip savybiniai ar sangrąžiniai įvardžiai.  
Sakiniuose **one’s** ir **oneself** gali būti keičiami kitais atitinkamais savybiniais ar sangrąžiniais įvardžiais.

- to lose **one’s** way – *pasiklysti*  
  - We lost **our way** in the forest. – *Mes pasiklydome miške.*  
  - He lost **his way** in the forest. – *Jis pasiklydo miške.*  

- to dress **oneself** – *apsirengti*  
  - The children were asked to wash and dress **themselves**. – *Vaikus paprašė nusiprausti ir apsirengti.*  
  - He washed and dressed **himself** quickly. – *Jis greitai nusiprausė ir apsirengė.*  
