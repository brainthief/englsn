# Būdvardžių vartojimas vardine tarinio dalimi

Būdvardžiai gali būti vartojami vardine tarinio dalimi po veiksmažodžio-jungties.  
Lietuvių kalboje dažniausiai vartojamas vienas jungties veiksmažodis – **būti**,  
o anglų kalboje jungčių yra daugiau.  
Po jų vartojamas ne prieveiksmis, bet būdvardis.

---

## 1. Dažniausios jungtys

### be (‘būti’)
- *The road is dangerous at night.*  
  → Kelias naktį pavojingas.  

### become, get, grow, turn (‘tapti, pasidaryti’)
- *Tom became rich.* → Tomas tapo turtingas.  
- *You’ll get wet if you don’t take an umbrella.* → Sušlapsite, jeigu nepasimsite skėčio.  
- *It’s growing dark.* → Tamsėja.  
- *The wind grew stronger.* → Vėjas sustiprėjo.  
- *Her hair turned white.* → Jos plaukai pražilo.  

### seem, appear, look (‘atrodyti, pasirodyti’)
- *Ann seems happy.* → Onutė atrodo laiminga.  
- *She appears a little sad.* → Ji atrodo truputį nusiminusi.  
- *He doesn’t want to look stupid.* → Jis nenori atrodyti kvailai.  

### feel (‘jaustis’)
- *Ted feels bad today.* → Tėdas šiandien blogai jaučiasi.  

### smell (‘kvepėti’)
- *The flowers smell good.* → Gėlės skaniai kvepia.  

### sound (‘skambėti’)
- *The idea sounds interesting.* → Mintis skamba įdomiai.  
- *Your motor sounds good.* → Jūsų motoras veikia gerai.  

### taste (‘turėti skonį’)
- *That steak tasted very bad.* → Tas bifšteksas buvo labai neskanus.  
- *The food tastes good.* → Maistas skanus.  

---

## 2. Dvigubos reikšmės veiksmažodžiai

Kai kurie jungties veiksmažodžiai turi **dvi reikšmes**:
- jungties reikšmę (po jų eina būdvardis),  
- pilnareikšmio veiksmažodžio reikšmę (po jų eina prieveiksmis).

### grow
- *(jungtis)* *She’s growing old.* → Ji sensta.  
- *(pilnareikšmis)* *Maize usually grows very quickly.* → Kukurūzai paprastai labai greitai auga.  

### get
- *(jungtis)* *The food is getting cold.* → Maistas šąla.  
- *(pilnareikšmis)* *I got a letter today.* → Aš šiandien gavau laišką.  

### look
- *(jungtis)* *He looked calm.* → Jis atrodė ramus.  
- *(pilnareikšmis)* *He looked calmly at the angry crowd.* → Jis ramiai žiūrėjo į įpykusią minią.  

### turn
- *(jungtis)* *She turned pale.* → Ji išbalo.  
- *(pilnareikšmis)* *She turned angrily at the man behind her.* → Ji piktai pasisuko į vyrą užpakalyje.  

---

## 3. Tik vardinei tarinio daliai vartojami būdvardžiai

Kai kurie būdvardžiai gali būti vartojami **tik vardine tarinio dalimi** ir negali eiti pažyminiu prieš daiktavardį.  
Jų sinonimus galima vartoti ir prieš daiktavardį.

### afraid (‘įsigandęs, bijąs’)  
Sinonimas: *frightened*  
- *The child was afraid to go.* → Vaikas bijojo eiti.  
- *The frightened child couldn’t say a word.* → Įsigandęs vaikas negalėjo pasakyti nė žodžio.  

### alike (‘panašus’)  
Sinonimas: *similar*  
- *Twins are often very alike.* → Dvyniai dažnai labai panašūs.  
- *They have similar problems.* → Jie turi panašių sunkumų.  

### alive (‘gyvas’)  
Sinonimas: *living*  
- *This tree is alive.* → Šis medis gyvas.  
- *It’s a living tree.* → Tai gyvas medis.  

### asleep (‘miegąs, miegan­tis’)  
Sinonimas: *sleeping*  
- *The dog is asleep.* → Šuo miega.  
- *Let the sleeping dogs lie.* → Neerzink miegančių šunų.  

### ill (‘sergąs’)  
Sinonimas: *sick*  
- *The child is ill.* → Tas vaikas serga.  
- *It’s a very sick man.* → Tai labai nesveikas žmogus.  
